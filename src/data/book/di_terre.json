[
  {
    "title": "Una visiva musica ascolto",
    "text": "Mi porta il vento\nprofumi di nascite arboree\nlucenza adamantina\nsovrasta tra questi crinali\n\ne con l’andare del passo mi accorgo\nche un cielo attento dirige\n euforbie scarlatte che frusciano \nlentischi di verde che vibrano\ne ginepri s’intonano e cisti\ne nessuno che vuol sovrastare\n\nuna visiva musica ascolto\ndi movenze armoniche tutto\nal vento di anime inquiete\ne meste al contempo\n\nmai vista tanta gente delicata\nsfilare al mio lato\nspighe e avene ondeggiano\ndorate di  docile degnezza\nla mia mano le sfiora\n\nparvenze di donne \n di andata agricola  stirpe\nne sento ansie e canzoni\n giungere in brevi bagliori\n\ne te  loro figlio\ndrappeggiato di ombra\n che stoni solcando \nquesto luminoso sentiero\n\ntutto ciò che non mi hai detto\npuoi dirmelo ora\nche una visiva musica ascolto\ne la mia mano ti sfiora.\n",
    "description": "di_terre"
  },
  {
    "title": "Vento",
    "text": "Cos’è vento\n che inondi \n il silenzio \n di sibili forti \n che vuoi sovrastare?\n Il mare di canne\n che mormora\n pigolii tra i culmi\n che si odono\n l’eco di spari \n che squarciano \n il cielo \n e la vita di anatre\n qui tutto ciò \n che si piega\n e che tremula\n riceve da te \n la sua vera esistenza\n io con te solo\n ho viaggiato\n scompigliata \n e trasfusa\n di micròni lontani \n a fiumane\n con sempre una luce\n che arriva\n di degni fantasmi\n il saluto\n sul mio passo attardato\n e che  scalda \n il mio tempo scaduto.\n\n",
    "description": "di_terre"
  },
  {
    "title": "Pendio pietroso",
    "text": "Scola i suoi umori\nil mio pendio pietroso \nun cielo adamantino\nsu dal suo dorso staglia\n\nse affondo come bimbo\nsul grembo adorato\nil capo e ne assaporo\nil suo intimo mistero\n\nmi si rivela\nil non calcare qui mai\npiede guerriero, né  oltraggio\nné ferite e sangue,\n\nné inversamente messi\ne feste e cure\nma un continuo radere\ndi povertà in povertà\n\ncosì che solo \nquesta  forte luce che dilaga\ndà dignità\nall’esile filo d’erba\ndalla logorata speranza.\n",
    "description": "di_terre"
  },
  {
    "title": "Corolla",
    "text": "Dall’alto di un pianoro circolare\nvoglio ribattezzare la mia pacifica esistenza\ncome tra comunità ai primordi\ne danzare a mano presa il ballo tondo\ne a beati sguardi\nfin dove s’incurva l’orizzonte\nseguire la mia terra\nin tutte le sue luci\ne infine entrare\nnel fiore dell’eterno\nal centro della sua corolla circolare\nsentirlo mentre sboccia\nsenza  paura nel domani\nsenza domande, senza nessun perché\nmentre  irradia \nper folle amore il suo profumo\ne nella sua vita minima\nil dono del suo\nirripetibile colore. \n",
    "description": "di_terre"
  },
  {
    "title": "Corodda",
    "text": "In pitzu d' unu pranu artu\nbollu torrai a battiai sa  vida mia paxìosa\ncumenti is cumpangìas de antigus tempus \ne baddai a manu tenta in tundu\ne a bisus  biaus\nfintzas  aundi s'incruat s'orizonti\nsighìri  sa terra mia\nin totu is suus lugoris\ne a sa  finis intrai\nin su fror' 'e  s'eternidadi\nin mes’ 'e tunda sua corodda \ndd' intendi mentris  s'oberrit\nchen' 'e timoria de su crasi \nchen' 'e chistionis, chen' ' e nemus poita\ncandu po amori macu  spraxit\nsa fragràntzia sua\ne in su pagu bivi\nsa gràtzia  de su colori suu\nchi no s'agatat  oguali.\n",
    "description": "di_terre"
  },
  {
    "title": "Corolla (english version)",
    "text": "From the height of a circular tableland\nI want to re-baptize my peaceful existence\nlike among communities at the dawn of history\nand dance, hand  with  hand, the round dance\nand with delighted  looks\nuntill  the horizon bends down\nfollow my land\nin all of its lights\nand finally enter\nin the flower of eternity\nin the centre of its circular corolla\nfeel it while blossoming\nwithout fear of tomorrow\nwithout questions, without a reason why \nwhile it radiates\nfor crazy love its scent\nand in its minimal life\nthe gift of its\nunique colour.\n",
    "description": "di_terre"
  },
  {
    "title": "Sul fiore",
    "text": "Il mio sguardo sul fiore\nsente il suo parlare\nil suo tono, canto e musica,\nstruggente sul mondo che pena a esprimersi e\nsoffre sotto l’orma pesante del nulla\nil mio sguardo sul fiore\nnutre e attende\nla sua voglia a escrescere\ndal fango rappreso della terra\nsemi di bellezza.\n\n",
    "description": "di_terre"
  },
  {
    "title": "Alìmo (Halimium halimifolium)",
    "text": "Solleticano i venti\nle mie foglie polverose e tremano\ni rami miei nervuti\nsulla garìga vasta\ndove ombra non dimora\nprofugo tra queste lande\nbattute dai fuochi e dagli oltraggi\nle dorate iridi di Maia\nforse io solo attendo\n\nPresto su questa costa ancora urlante\nLei darà il suono al tempo mio\ne riceverò gli aneliti fecondi\ndai suoi soavi sguardi\n\nper rispecchiarmi in Lei ho custodito\nle mie radici blindate dalle sabbie\ne il mio seme testardo intatto\n\ngli umori per lei profondi emergeranno\na dare scaturigine alle mie corolle\ne schiudere gialli spettrali petali\ntremanti di rilucenze intense\n\nPresto sulla garìga vasta\ndove ombra non dimora\ndiventerò sovrano di dilagante luce.\n",
    "description": "di_terre"
  },
  {
    "title": "Dalla calda ombra",
    "text": "Dalla calda ombra\ndi merletto di siepe\nvedo il sole che sei stato\nliquefacendo il mio geometrico campo\ne veicolo a te\nsu ali di storni\ni cari ridesti sogni\npurpureo giorno che chiudi.\n",
    "description": "di_terre"
  },
  {
    "title": "Davanti a filigranate fronde",
    "text": "Davanti a filigranate fronde\n\tche la brezza muove\n\triceviamo luce a intermittenza\n\tin un gioco di tremori\n          d’oro e argento\n\te il nostro occhio di cromo\n\tè preso da orgasmo d’incanto.\n",
    "description": "di_terre"
  },
  {
    "title": "Colombi",
    "text": "Un eminente grigio li attendeva\ngiunsero alfine i colombi\na pilucare dopo la pioggia\nil seme che a terra giaceva\n\nleggeri e candidi come neve\nad addolcire questo greve\ne ruvido campo.\n",
    "description": "di_terre"
  },
  {
    "title": "Il fiore azzurro dell'erba viperina",
    "text": "Ricordi quella stagione straordinaria?\nI miei occhi dentro i tuoi occhi\ntrovavano un respiro d’infinito\n\nd’Aprile l’inattesa fioritura\nestesa azzurra di erba viperina\nfece colonia sul nostro sterile campo\ne in lunghi giorni ammirammo\nquel lembo di mare\nadagiato sul terrestre delirio\no quel lembo di cielo\nesiliato tra i gravi tepori\ningravidò quel fiore i nostri sguardi\nscrivendo su di noi\nla straordinaria sua memoria d’infinito\ne la sua storia fu la nostra storia\ninvulnerabile  seme\ndi una stagione d’amore straordinaria\n\ni miei occhi dentro i tuoi occhi\ncercano ancora\nun respiro d’infinito.\n",
    "description": "di_terre"
  },
  {
    "title": "Fiori di cardo",
    "text": "D’ocra un sinuoso sentiero\ntra colli imbiancati dal pappo\nvolano e volano\ni fiori di cardo\ncon gli aliti meridiani\nturbinando tra le valli leggeri\nil fanciullo pastore\nscende tra i sassi\nunico punto scuro\nnel diffuso chiarore\nvolano\ncon gli aliti meridiani\ned io cerco\nposarmi, sostare\ntra rivoli e giunchi\nrisalgo e cerco\ne volano\nturbinando tra le valli leggeri\ntrovo infine una vecchia\nin un antico Medau\npiange i figli volati lontano\ncon gli effimeri venti \ndella speranza\nvolano e volano\n i fiori turbinando\ndi là dall’altura\nil cerchio di piccole case\nvolano e volano\ni fiori stellari\ntra muri sgretolati\ncortili infangati\n\nil ricordo\ndi allegre adunanze\ndi una messe perduta\nvolano e volano\ndiffondendo chiarore\nturbinando leggeri.\n",
    "description": "di_terre"
  },
  {
    "title": "Eppure mi è sembrato",
    "text": "Sono agnello\ndi morbida Marmilla\ntra minuscole composite\ne fili spinati \nuccelli si fermano\na deridere la mia paura\né segnata la mia sorte\ndovrò essere altro\nper dare un senso\na tutto questo\nnon una notte \npuò giungere in mio aiuto\nnon una madre\neppure mi è sembrato\ndi aver corso libero\nsu prati profumati\ndi aver redento\nla primavera dell’uomo.\nSono toro \ndi assolato Sulcis\nsu  rigide e sterili vie\nha confini obbligati\nil mio passo\nè segnata la mia sorte\ndovrò essere altro\nper dare un senso\na tutto questo\nnon un giogo\ninghirlandato\npuò essermi d’aiuto\nnon recisi fiori\nal mio passaggio\neppure mi è sembrato \n\ndi aver fecondato\ncon peso caldo \nquesta salsa terra\ndi aver guidato\nil sacro carro della luce.\n",
    "description": "di_terre"
  },
  {
    "title": "E puru m'esti partu",
    "text": "Angioni  seu\nde  Marmilla lenta\nin mes'  'e frorixeddus\ne cungiaus a spinas\nchicchius si frimanta \na si fai befas\nde sa timorìa mia\nsinnìada esti\npo mei sa sorti  \nAtru \nap 'a dep' essi\npo donai sensu\na totu custu\n\n\nNì una noti \nmi podit benni de aggiudu\nnì una mama\ne puru \nm'esti  partu\nd' ai  curriu liberu\nintr'e pardus profumaus\ne d'ai  redìmiu\nsu beranu 'e s' òmini.\n \nMalloru seu\nde  Sulcis solianu\nin  tostas  e sterilis arrugas\nat  làcanas obrigadas\nsu passu miu\nsinnìada esti\npo mei sa sorti           \nAtru \nap 'a dep' essi\npo donai sensu\na totu custu\n\nnì unu juali cuncordau\npodit  essi  a mei d' agiudu \nnì a su caminamentu  miu\ns'arramadùra.\nE puru\nm'esti  partu\nd'ai  fecundau\ncun callenti  graidori\ncusta salia terra \ne  pottau su carru \nsacru de sa luxi.\n",
    "description": "di_terre"
  },
  {
    "title": "Yet i seemed",
    "text": "I am lamb\nof soft Marmilla\namong tiny daisies\nand barbed wires\nbirds stop\nand laugh of my fear\nmy destiny is written\nI will have to be other \nto give a sense\nto all this\nneither one night\ncan come to the aid\nnor a mother\nyet I  seemed \nto have run free \non fragrant meadows\nto have redeemed\nthe man's spring time.\nI am bull\nof sun-drenched Sulcis\nin sterile and rigid routes\nit has  borders forced\nmy step\nmy destiny is written\nI will have to be other \nto give a sense\nto all this\nneither a yoke\ngarlanded\ncan be helpful\nnor cut  flowers\nto my pass\nyet  I  seemed \nto have fecundated\nwith warm weight\nthis salt land\nto have  driven\nthe holy wagon of  the light.\n",
    "description": "di_terre"
  },
  {
    "title": "Moltitudini",
    "text": "Ogni terra è sabbia\nal diluvio che dirompe\ned è moltitudine granita\nche disperde nella china,\nnei campi anneriscono i papaveri\nmentre si prostrano e si erigono\nalle umide folate\nle spighe religiose e altere\n",
    "description": "di_terre"
  },
  {
    "title": "Papavero",
    "text": "Così leggero e saturo\npetalo rosso raro\nin campo appagato di giallo\npapavero sfrontata solitudine\neco che trema e si perde\ntra i dorsi ventosi\ne assolati del Sulcis\nun’urlata promessa\nmi ricordi d’amore\ndebole e immane forza del sogno\nstagione d’anima\ncosì leggera e satura\nCadrà il tuo petalo raro  oscurandosi\nalle vicine tenebre del temporale\nmarchiando  così la mia vita\ndi memoria infinita\ndell’amore, della messe, del grano.\n",
    "description": "di_terre"
  },
  {
    "title": "Alberi viaggiatori",
    "text": "A Scivu  di prima estate una mattina\nai piedi di bambini in gioco\nnaufrago s’arena\nun guscio vegetale misterioso \nesausto sembra voler narrare\ndi uragani lontani \ndi alberi divelti\ndi frutti strappati alla terra\ne spinti sui mari  \n\nfigli di pesca e di miniera\ni bimbi hanno rispetto\ne amore per l’ignoto \nportano a casa il frutto  naufrago\nche il suo carico veda la luce e viva\n\nsemi impauriti e vogliosi\ndi terra e di umori\na Bau hanno la  culla\nsviluppano radici\nla loro verde anima s’innalza\nall’abbraccio fecondo dell’azzurro\n\nalberi emigranti alberi viaggiatori\nmaestosi  diverranno\ndavanti alle case \nnessun vento ardito \nne piegherà le fronde\ne saranno albergo\nper i brevi dolci canti  degli uccelli.\n",
    "description": "di_terre"
  },
  {
    "title": "Sa Matta 'e su Cumpingiu",
    "text": "Ad onorare\nle tue multiple di cento \nstagioni andate\nle tue radici poderose \nsu questo terreno appartato e dominante\ntra i colli che accompagnano il Fiume\n e guardano il mare \n\nVengono idealmente\ntutti i bambini\nche il tuo fusto hanno abbracciato\n gli uccelli\nche sui  rami hanno cantato\ntutti i viandanti, le greggi\nle vite che alla  vasta fronda\nhanno sostato \ntrovandone per secoli  ristoro\n\nAd onorare la vita che non é più\nl'essenza profumata\nche la tua anima \nspargeva in questi luoghi\nnon basterà  il nostro vivo ricordo\n né le nostre tecnologiche memorie\n\nMa il nome con cui le genti\nda sempre ti indicavano\n\"Sa matta 'e su Cumpingiu\", l'Albero del Pino\nha un ché di religioso,\nsemplice, universale\nsolo tuo, per sempre. \n",
    "description": "di_terre"
  },
  {
    "title": "Vedrò crescere le spighe",
    "text": "Vedrò crescere le spighe\nin questo mio percorso quotidiano\nnonostante le intemperanze stagionali\ne mi contenterò\ncon timida sorpresa\n\npasso sopra il fiume\nche interseca tra i campi\nsi ristora un airone\nsulle sue sponde erbose\ne vola\n\ndilavo gli affanni esistenziali\na queste acque\nora che alla foce non lontana\né giunto il mio camminamento\n\ne dico \"vedo crescere le spighe\"\nprovando gratitudine e sorpresa\ne non è poco \nma immenso e pieno il senso \ndi tutto ciò che abbraccio.\n",
    "description": "di_terre"
  },
  {
    "title": "Villaggio",
    "text": "Oscuri uomini\nsu strade oscure\ncandide custodi\nin candide case\n\nbambini come\nali cangianti d’insetti\nronzano negli orti\npieni di colore\n\ne dall’alto di fronde\nche li onorano\nsi scorge una turchese lama\nsul filo d’orizzonte\n\nun mare né vicino né lontano\nquanto basta per parlare\n                                        di transiti\nall’anima di questo\nvillaggio di miniera.\n",
    "description": "di_terre"
  },
  {
    "title": "Transitano qui",
    "text": "Cercando i fiori di ginestra\ne di rosa canina\ntroviamo antichi borghi\ndormienti tra le pieghe dei monti\nsembra di quieto abbandono\nma un uomo e due cani\nci narrano la triste\ndimenticanza che li avvolge\nil fiume che non c’è più\ni bimbi, il bosco, cancellati \n- sparirà presto anche la più piccola ragione -\ndi rosa canina e di ginestre\ni fiori cercando\nnotiamo il silenzio tra i pianori\nné un piccolo gregge\nné tracce d’armento\ne discendiamo poveri\ndi povertà vera, di speranza,\nsalutando nella loro solitudine\nferula, gladiolo, caprifoglio\n- qui transitano gli anni, come noi, un alito senza storia\n",
    "description": "di_terre"
  },
  {
    "title": "C'è un pensiero",
    "text": "Là dove la bellezza\ndella spiga, che si piega\nal tuo vento religiosa\ne si erige altèra\nai tuoi raggi preziosi,\nallieta il tuo saluto sul sentiero\nci dici : siamo unici e soli, ma\nci parliamo, se ci amiamo\nci sentiamo, se ci amiamo\nLà dove la dolcezza\ndella sera, che s' affaccia\ncon tenui richiami\ne braccia avvolgenti\ntutto acquietando,\ntutela la tua assenza sul sentiero\nci vedi: siamo unici e soli, ma\nci amiamo, se tra le ombre ci vediamo\nci amiamo, se ci parliamo\nci amiamo, se ci sentiamo\nLà dove la stanchezza\ndell'uomo, che spinge\nil gregge all'ovile\ncoi gesti del vento\ne voce di pietra,\ncommuove la tua paternità sul sentiero\nci sussurri: siamo unici ma non soli\nc'è un pensiero\nche ci comprende e che ci cura\nse ci amiamo e ci diciamo\nquesto nostro amore.",
    "description": "di_terre"
  },
  {
    "title": "Un vascello",
    "text": "Un vascello tra alte canne e tife \ni suoi alberi tra fronde di veri alberi\nhan bandierine che cangiano colori al vento\nincastonato nella terra\nun vascello entro la valle \ndi notte la luna col suo chiaro\ngli canta un dolce canto\nda dove è mai partito\ne dove  giungerà?\npuò essere il tuo sogno\nche esprime il tuo mistero\no finanche il tuo respiro\nche da lontano viene \nanima di un presente eterno\nche ti fa sentire ovunque\npur con radici qua\nvascello con la chiglia tra le zolle\nla randa ha pronta  al vento\nche presto spingerà.\n",
    "description": "di_terre"
  }
]
